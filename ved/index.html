<DOCTYPE html>
<!DOCTYPE html>
<html>
<head>
	<title>j</title>
</head>
<body>
       सं गच्छध्वं सं वदध्वं सं वो मनांसि जानताम् ।

    देवा भागं यथा पूर्वे संजानाना उपासते ॥

    ~ऋ० १०/१९१/२

हे मनुष्यों! परस्पर मिलकर के चलो। तुम्हारी गतियाँ परस्पर विरुद्ध न हो। देव परस्पर विरुद्ध गति वाले नहीं होते। तुम्हारे मन में एक दूसरे से विरुद्ध विचार न हो। विवाद तो मूर्ख ही करते हैं, उनकी ही विद्या विवाद के लिए होती है। एक दूसरे के हित की भावनाएं तुम्हारे मन में हो। ज्ञानी लोग आपस मे द्वेष नहीं करते। अपना पालन पूरण करनेवाले देव संज्ञान एवं एकता के साथ अपने-२ कर्तव्यों का निर्वाह करते हुए कार्य को पूर्ण करते हैं।

    समानो मन्त्र: समितिः समानी समानं मन: सह चित्तमेषाम् । समानं मन्त्रमभि मन्त्रये वः समानेन वो हविषा जुहोमि ॥ ~ऋ० १०/१९१/३

राज्य में बनाया हुआ नियम सबके लिए समान हो। सभा समान हो। न्यायालय किसी के लिए भिन्न भिन्न नहीं हो। सब का चित्त समान हो एवं राष्ट्रोन्नति मे प्रवृत्त हों। राजा सब प्रजा से अल्प-अल्प कर ले। राजा प्रजा से कहे " मैंने आप सब के लिए विचारपूर्वक नियम की स्थापित करी है, मे आप सब से समान रूप से कर लेता हूंं।

    समानी व आकूतिः समाना हृदयानि वः । समानमस्तु वो मनो यथा व: सुसहासति ॥ ~ऋ० १०/१९१/४ (अंतिम)

तुम्हारा संकल्प एवं अध्यवसाय समान हो। मन समान हो। हृदय समान हो। तुम्हारा उत्तम मेल हो कोई परस्पर विरोध न हो। यही अविरोध तुम्हें देव बनायेगा विजय बनायेगा।

    द्यौः शान्तिंंरन्तरिंंक्षँ शान्तिः पृथिवी शान्तिरापः शान्तिरोषधयः शान्तिः। वनस्पतंत शान्तिर्विश्वेंं देवाः शान्तिर्ब्रह्म शान्तिः सर्वँ शान्ति शान्तिंंरेव शान्तिः सा मा शान्तिंंरेधि ॥ यजु० ३६/१७

प्रकाशयुक्त पदार्थ शान्तिकारक, दोनों लोक के बीच का आकाश शान्तिकारी, भूमि सुखकारी एवं निरुपद्रव, जल वा प्राण शान्तिदायी, सोमलता आदि ओषधियाँ सुखदायी, वटादि वनस्पति शान्तिकारक, सब विद्वान् लोग उपद्रवनिवारक, परमेश्वर वा वेद सुखदायी, सम्पूर्ण वस्तु शान्तिकारक, शान्ति ही शान्ति मुझको प्राप्त होवे, वह शान्ति तुम लोगों के लिये भी प्राप्त होवे।

    दृते दृँहं मा मित्रस्यं मा चक्षुंंषा सर्वा॑णि भूतानि समींंक्षन्ताम्। मित्रस्याऽहं चक्षुंंषा सर्वा॑णि भूतानि समींंक्षे। मित्रस्य चक्षुंंषा समींंक्षामहे ॥ यजु० ३६/ १८

हे अविद्यारूपी अन्धकार के निवारक जगदीश्वर वा विद्वन् ! जिससे सब प्राणी मित्र की दृष्टि से मुझको सम्यक् देखें मैं मित्र की दृष्टि से सब प्राणियों को सम्यक् देखूँ, इस प्रकार सब हम लोग परस्पर मित्र की दृष्टि से देखें, इस विषय में हमको दृढ़ कीजिये।

ये वे शिक्षाएं है जिनकी आवश्यकता संसार को है। उम्मीद है कि आप उत्तर पढकर प्रतिक्रिया अवश्य देंगे।

इति सम्
</body>
</html>